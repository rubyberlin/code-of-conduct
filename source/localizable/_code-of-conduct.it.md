Scopo
-------

Lo scopo principale di tutte le conferenze e gli user group che aderiscono a questo Codice di Condotta è di essere il più inclusivi possibile rispetto al maggior numero di partecipanti, provenienti dai più eterogenei e variegati backgrounds possibili. Per questo, ci impegniamo a fornire un ambiente amichevole, sicuro e accogliente, indipendentemente dal sesso, orientamento sessuale, disabilità fisiche e/o mentali, etnia, stato socio-economico e preferenze religiose (o mancanza di tali).

Questo Codice di Condotta delinea cosa ci aspettiamo da tutti/e i/le partecipanti delle nostre comunità, cosí come le conseguenze per eventuali comportamenti inaccettabili.

Invitiamo tutti/e coloro che partecipano ai nostri eventi ad aiutarci nel creare un'esperienza positiva e sicura per tutti/e.


Cittadinanza Open [Source/Culture/Tech]
--------------------------------------

Uno degli scopi addizionali di questo Codice di Condotta è di favorire una cittadinanza open [source/culture/tech] incoraggiando i partecipanti a riconoscere e rafforzare le relazioni tra le nostre azioni e come esse influenzano la nostra comunità.

Le comunità sono lo specchio delle società nelle quali esse esistono ed agire in maniera positiva è essenziale per contrastare tutte le forme di diseguaglianza e abusi di potere che esistono nella società in cui viviamo.


Se vieni a conoscenza di qualcuno/a che in maniera esemplare si assicura che la nostra comunità sia accogliente, amichevole e che attivamente incoraggia tutti/e i/le partecipanti nel contribuire al massimo, faccelo sapere!


Il comportamento che ci aspettiamo
-----------------

* Partecipa in maniera autentica e attiva. Così facendo, dai il tuo contributo per una comunità sana e longeva.
* Sii attento e rispettoso riguardo a cosa dici e a come agisci.
* Cerca di collaborare prima di entrare in conflitto.
* Astieniti da commenti, discussioni o comportamenti avvilenti, discriminatori o molesti.
* Sii conscio/a dell'ambiente e dei/delle suoi/sue partecipanti. Se noti una situazione pericolosa, qualcuno che non si sente a suo agio o una violazione di questo Codice di Condotta, avvisa immediatamente i leaders della comunità, anche se la situazione non sembra poter avere conseguenze particolarmente dannose.


Comportamento inaccettabile
---------------------

I comportamenti che riteniamo inaccettabili includono: comportamenti intimidatori, molesti, abusanti, discriminatori, linguaggio o azioni che siano dispregiativi e avvilenti perpetrati da qualsiasi partecipante nella nostra comunità online, in tutti gli eventi collegati e nelle conversazioni tra singoli pertinenti agli interessi della comunità. Alcuni eventi della Community potrebbero aver luogo in spazi condivisi con un pubblico esterno alla comunità stessa; per favore, sii rispettoso/a con tutti/e i/le promotori/promotrici dei suddetti spazi.

Comportamenti molesti includono: commenti scritti o verbali dannosi o pregiudizievoli in relazione al sesso, orientamento sessuale, razza, religione, disabilità fisiche e/o mentali; uso inappropriato di immagini di nudi e/o immagini a sfondo sessuale (comprese le slide per le presentazioni); intimidazioni, il seguire fisicamente o stalking; molestie sotto forma di fotografie e video non autorizzati; interruzione sostenuta di presentazioni o altri eventi; contatto fisico inappropriato e attenzione sessuale sgradita.

L'analisi critica delle opinioni di un'altro individuo, inclusa l'argomentazione del loro punto di vista, non costituisce di per sè una molestia, nè puó essere considerata una condotta ostile. Uno dei principi alla base di questo Codice di Condotta è quello di promuovere il libero scambio di idee, non quello di inibirlo.


Conseguenze per i comportamenti inaccettabili
-------------------------------------

Qualsiasi comportamento ritenuto inaccettabile perpetrato da qualsiasi membro della comunità, compresi Sponsors e coloro che si trovano in una posizione di potere decisionale, non sarà tollerato.
Ci aspettiamo che chiunque venga ripreso mentre agisce in maniera molesta interrompa le suddette azioni immediatamente.

Se un membro della comunità agisce in maniera non consona al Codice di Condotta, gli/le organizzatori/organizzatrici della comunità possono reagire di conseguenza nel modo che più ritengono appropriato, incluso escludere temporaneamente o permanentemente il membro dalla comunità, senza preavviso alcuno (e senza rimborso in caso di evento a pagamento).


Se noti o sei soggetto/a di un comportamento inaccettabile
------------------------------------------------------

Nel caso noti o sei l'oggetto di un comportamento inaccettabile o hai bisogno di chiarimenti, notifica uno/a degli/delle organizzatori/organizzatrici il prima possibile.
Puoi trovare una lista di organizzatori/organizzatrici da contattare per ognuno dei sostenitori di questo codice di condotta alla fine di questa pagina.
Inoltre, gli/le organizzatori/organizzatrici della comunità sono disponibili nell'aiutare i membri della comunità nel contattare le autorità giudiziarie locali o rassicurare e ripristinare un livello di sicurezza adeguato per coloro che sono oggetto di comportamenti inaccettabili. In caso di eventi che avvengano di persona, gli/le organizzatori/organizzatrici, nel caso colui/lei lo desideri, possono provvedere ad una scorta.


Come gestire un reclamo
---------------------

Se pensi di essere stato falsamente o ingiustamente accusato di aver infranto il Codice di Condotta, dovresti immediatamente notificare uno/a degli/delle organizzatori/organizzatrici dell'evento con una descrizione concisa dell'accusa. Il tuo reclamo verrà gestito tenendo conto degli stessi termini delle nostre policies.


Area di applicazione
-----

Ci aspettiamo che tutti/e i/le partecipanti alla comunità (contributori/contributrici stipendiati o meno, sponsor e tutti/e gli/le ospiti) aderiscano a questo Codice di Condotta in tutti gli spazi appartenenti alla comunità, online, di persona ed in tutti i casi di comunicazione tra singoli pertinenti agli interessi della comunità.


Licenza e attribuzione
-----------------------

Berlin Code of Conduct è distribuito sotto licenza [Creative Commons Attribuzione - Condividi allo stesso modo 4.0 Internazionale (CC BY-SA 4.0)](https://creativecommons.org/licenses/by-sa/4.0/deed.it) e basato originariamente sul [pdx.rb code of conduct](http://pdxruby.org/codeofconduct).

